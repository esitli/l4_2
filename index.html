<!DOCTYPE html>
<html lang="ru">
	<head>
		<meta charset="UTF-8">
		<meta http-equiv="X-UA-Compatible" content="IE=edge">
		<meta name="viewport" content="width=device-width, initial-scale=1.0">
		<link rel="stylesheet" href="css/null.css">
		<link rel="stylesheet" href="css/style.css">
		<title>Lesson_4</title>
	</head>
	<body>
		<main class="page">
			<h1 class="title">Запуск Дія City: як українські ІТ-компанії ставляться до спецрежиму та чи готові вступати</h1><br>
			<p class="par1"><span>В Україні на початку 2022 року</span> має запрацювати спеціальний правовий та податковий режим для IT-галузі Дія City. Згідно з останнім опитуванням DOU, 80% ІТ-спеціалістів досі виступають проти нього. Чверть з них мають намір звільнитися у разі вступу в Дія City. Редакція DOU вирішила з’ясувати, що про спецрежим думають самі працедавці — ІТ-компанії. Про те, чого більше — переваг чи ризиків від запровадження цієї ініціативи вбачають для себе гравці ринку та чи планують вони стати резидентами Дія City, — читайте в матеріалі.</p> <br>
			<p class="par2">Одразу відзначимо, що більшість ІТ-компаній, до яких звертався DOU (близько 80), проігнорували прохання висловити свою позицію щодо цієї ініціативи. Дехто залишив питання без відповіді, дехто просто відмовився відповідати. Однак все-таки знайшлось 10 учасників ІТ-ринку, переважно найбільші гравці, які пояснили своє ставлення до нового спецрежиму. Прокоментували також Lviv IT Cluster та Асоціація IT Ukraine.</p><br>
			<h3 class="title">«Обережний оптимізм» щодо Дія City</h3><br>
			<p class="par3">Зокрема, в EPAM та Luxoft <span class="text3">Ukraine загалом з «обережним оптимізмом» ставляться до Дія City</span>. Віцепрезидент, глава EPAM у Центральній та Східній Європі Юрій Антонюк назвав ініціативу відповіддю на низку викликів, які стоять перед ІТ-індустрією чи не від самого її зародження в Україні. <span class="text1">Своєю чергою, у Luxoft</span> продовжують аналізувати ухвалене законодавство щодо Дія City, серед іншого — в частині податків. Подальші кроки у компанії обіцяють робити «лише в правовому полі та в інтересах розвитку бізнесу».</p><br>
			<p class="par4">Тим часом, на переконання керівництва EPAM, Дія City запроваджує «стабільні, зрозумілі та довготривалі» правила роботи <span>технологічного бізнесу в Україні</span>. «При цьому режим існуватиме паралельно з поточною моделлю ФОП. Тому і бізнес, і спеціалісти зможуть обрати оптимальний для себе варіант», — переконаний Антонюк.</p><br>
			<p class="par5">В EPAM відзначають, що дискусії щодо доцільності використання поточної моделі ФОП, яка переважно застосовується в ІТ-галузі, точилися майже щороку. За словами Антонюка, кожного року обговорювали різні моделі організації співпраці компаній і спеціалістів, існував ризик кардинальної зміни умов роботи ІТ-індустрії.</p><br>
			<p class="par6">«Така ситуація точно не могла позитивно впливати на бізнес, який планує свою стратегію розвитку на 5–10 років уперед», — каже він. Тому, на думку Антонюка, для бізнесу Дія City передусім є можливістю отримати довгострокові гарантії стабільних умов роботи, прогнозоване юридичне та податкове поле у перспективі наступних 25 років. Антонюк вказав на те, що ризики у моделі Дія City безумовно є, але «їх точно не більше, ніж у поточній моделі ФОП». Іншою важливою новелою, як зауважив глава EPAM у Центральній та Східній Європі, є запровадження податку на виведений капітал. «У бізнесу з’явиться альтернативний підхід до оподаткування прибутків, а також стимул утримувати їх в Україні. Отже, підживлювати українську економіку», — підкреслив він.</p><br>
			<p class="par7">Також, за словами Антонюка, не менш важливим у Дія City є запропонований гіг-формат співпраці. В EPAM назвали цей формат відповіддю на вимоги часу та неконкурентне оподаткування. «Тобто (у Дія City — ред.) фахівці отримають гнучкість, притаманну ФОП, і <span class="text1">захист прав та інші важливі переваги</span>, які мають штатні працівники. Податки при цьому також залишаться на рівні оподаткування ФОП, додається лише 1,5% на підтримку обороноздатності країни, що у нинішній ситуації є абсолютно доречним», — вважає Антонюк і додає, що EPAM зі значною кількістю інших учасників ІТ-індустрії готові в тестовому режимі стати резидентами Дія City після її повноцінного втілення у життя.</p><br>
			<h3 class="title">«У режимі Дія City я бачу значно більше переваг, ніж ризиків»</h3><br>
			<p class="par8">З Антонюком погоджується CEO SendPulse (продуктова компанія зі 100+ спеціалістами в Україні — ред.) Костянтин Макаров. Він заявив, що ставлення компанії <span>до запуску Дія City загалом позитивне,</span> «адже поточна система оподаткування в Україні не найпривабливіша для IT-бізнесу, особливо якщо цей бізнес міжнародний». На думку Макарова, запуск Дія City допоможе створити хороше економічне середовище, де IT-бізнес буде комфортно існувати і розвиватись. «Завдяки цьому він зможе ширше розкрити свій потенціал. У режимі Дія City я бачу значно більше переваг, ніж ризиків», — наголосив він, додавши, що, ймовірно, розуміння ризиків з’явиться пізніше.</p><br>
			<p class="par9">«Сьогодні все видається привабливим, зокрема особливі умови працевлаштування», — вважає CEO SendPulse. Він зауважив, <span class="text">що український IT-бізнес здебільшого</span> використовує співпрацю за моделлю ФОП, адже так було найзручніше. Дія City дозволяє компаніям самим обрати, як краще наймати співробітників. «Добре, що з’явилася така форма зайнятості, як гіг-контракти, яка поєднує у собі гнучкі можливості фрилансу та соціальні гарантії. Ці контракти прирівнюються до класичного найму співробітників, але з пільговими умовами оподаткування», — наголосив він, зазначивши, що загалом весь податковий режим для резидентів Дія City комфортний. Наприклад, можна сплачувати або податок на прибуток, або на виведений капітал.</p><br>
			<p class="par10">Також, на переконання Макарова, «добре, що з’явиться можливість вигідно отримувати дивіденди в Україні, а якщо це робити раз на два роки, тоді ставка виходить нульовою». CEO SendPulse зауважив, що його компанія планує приєднатися до Дія City, коли з’являться регламенти та повністю стане зрозумілою процедура.</p><br>
			<h3 class="title">«Дія City формує сприятливий клімат для приходу в Україну іноземних технологічних компаній»</h3><br>
			<p class="par11">Співзасновник і член ради директорів SoftServe Тарас Кицмей також вважає, що режим Дія City дає низку важливих переваг щодо умов роботи для ІТ-компаній та розробників. Зокрема, на його переконання, ця модель нарешті знімає з компаній ризик прихованих форм працевлаштування, забезпечує низку соціальних гарантій для ІТ-спеціалістів, які укладатимуть гіг-контракти, та фіксує «одні з найвигідніших умов роботи д<span class="text">ля ІТ-компаній та ІТ-розробників</span> у країнах Східної Європи».</p><br>
			<p class="par12">У SoftServe вважають, що це стратегічно важливий крок не лише для ІТ-індустрії, а й для української економіки загалом. «Дія City не просто створює додаткові умови для зростання вітчизняних сервісних і продуктових ІТ-компаній в українській юрисдикції, <span class="text1">а ще формує сприятливий</span> клімат для приходу в Україну іноземних технологічних компаній», — переконаний Кицмей, додає, що наразі SoftServe розробляє плани поступової інтеграції в Дія City.</p><br>
			<p class="par13">Загалом, як відзначив Кицмей, міністерства мають розробити та впровадити низку нормативно-правових актів, адже ініціатива зовсім нова для всіх учасників процесу. При цьому компаніям і ринку важливо і подивитися, і протестувати, як це все працюватиме на практиці. «У цьому сенсі трирічний перехідний період є дуже зручним, адже він дозволить компаніям і розробникам детально вивчити нові можливості та обрати відповідні стратегії щодо подальшої роботи», — наголосив він.</p><br>
			<p class="par14">Своєю чергою, у Smart Project (продуктова компанія з 90+ спеціалістами в Дніпрі — ред.) також вважають, що податковий режим Дія City створює суттєві переваги для IT-бізнесу, зокрема щодо податку на виведений капітал та оподаткування гіг-контрактів. У компанії вважають, що застосування такого режиму буде цілком ефективним, якщо не буде обмежень на користування цими перевагами.</p><br>
			<p class="par15">«Щодо правового режиму, то ми вважаємо, що відокремлення статусу резидентів Дія City та можливість укладання гіг-контрактів зі спеціалістами покращує умови розвитку IT-напряму в Україні та обумовлює перспективи утворення стартапів українських розробників саме в Україні», — додали в компанії, зазначивши, що Smart Project вбачає за доцільне утворення української юридичної компанії, резидента Дія City.</p><br>
			<h3 class="title">«Приєднаємось пізніше, якщо не буде негативних трендів»</h3><br>
			<p class="par16">Водночас заступниця CEO Zagrava (ігрова студія в Рівному зі 100+ спеціалістами — ред.) Євгенія Жовнач зазначила, що сьогодні в їхній компанії теж активно вивчають норми Дія City, подають запити до органів контролю та нагляду для додаткових консультацій, «оскільки закон прописаний не досить конкретно та є „відірваним“ від іншого податкового законодавства України».</p><br>
			<p class="par17">Проте в компанії однозначно вважають, що ухвалення схожих законів сприяє розвитку ІТ-індустрії України. Також Жовнач назвала позитивним кроком те, що «при написанні норм була спроба діалогу з ІТ-спільнотою». «Хоча наразі важко говорити про переваги ухвалення Дія City, оскільки ще багато невідомих у цьому рівнянні», — додала вона. Однак Жовнач зауважила, що Zagrava планує стати резидентом Дія City.</p><br>
			<p class="par18">Тим часом і компанія ONSEO (800+ спеціалістів в Україні — ред.) продовжує аналізувати законодавство щодо спецрежиму та пов’язані з ним ризики. «В цілому ми не плануємо ставати резидентами Дія City з самого початку її діяльності, ми будемо стежити за розвитком проєкту та приєднаємось до нього пізніше, якщо не буде негативних трендів», — вказали в компанії.</p><br>
			<p class="par19"> Пояснили, що у зв’язку з тим, що компанія працює з різними замовниками в галузі розробки програмного забезпечення (як аутсорс, так і розробка власних продуктів та підтримка стартапів), вона вкрай зацікавлена в «легалізації» відносин між ФОПами та українськими юридичними особами та усуненні ризиків щодо «прихованої співпраці». Там вказують, що останній ризик є одним з основних для IT-індустрії в Україні останні 10 років.</p><br>
			<p class="par20">Водночас ONSEO не планує впроваджувати пункти, які, на переконання компанії, є найбільш сумнівними для інженерів, що співпрацюють з нашими компаніями. Мова про договори щодо утримання від вчинення конкурентних дій.</p>



		</main>
	</body>
</html>